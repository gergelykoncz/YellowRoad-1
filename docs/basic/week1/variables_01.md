# Rövid összefoglalás
A változók a programozási nyelvek alapját képezik. Arra szolgálnak, hogy dinamikus adatokat tároljunk bennük, amelyeket később felhasználunk a programunk futása során.  
Amikor létrehozunk egy változót, a legtöbb esetben megadjuk annak típusát, ebből tudja az értelmező, hogy mekkora helyet foglaljon le számára a memóriában és milyen műveleteket lehet rajta végrehajtani.  
A gyengén típusos nyelvekben, mint például a Javascript, nem szükséges megadnunk a típust, ettől függetlenül van típusa a változónknak, csak azt automatikusan rendeli hozzá a kódot futtató értelmező.  
Ebben a részben a változókkal, azok típusaival és helyes használatukkal fogunk megismerkedni.

# Az önálló tanulás lépései
Az ismereteket pontokba szedtük. Minden pontot négyféleképpen magyarázunk el:
1. Írott formában
2. Videókkal
3. Példafeladatokkal
4. Vizsgafeladattal  

Miután átolvastad a leírást és végignézted a videókat, oldd meg a ponthoz tartozó példafeladatokat, hogy begyakorold az új ismeretet. Ha véletlenül elakadnál, akkor megnézheted a példafeladatok megoldását is, de arra kérlek hogy mindig próbáld meg segítség nélkül megoldani a példákat.  
Ha végeztél az összes példával, az ismeretanyag végén lesz egy teszt feladat is, amelyet egyedül vagy csoportosan kell megoldanotok.  
  
### És soha ne felejts el kérdezni ;-)




